---
title: "Zasady zachowania poufności informacji dotyczące usługi Microsoft Rights Management w aplikacjach obsługujących usługę RMS | Azure RMS"
description: 
keywords: 
author: msmbaldwin
manager: msmbaldwin
ms.date: 04/28/2016
ms.topic: article
ms.prod: azure
ms.service: rights-management
ms.technology: techgroup-identity
ms.assetid: 751e5e05-fbe2-4769-a5df-1362c0db2108
ms.reviewer: esaggese
ms.suite: ems
translationtype: Human Translation
ms.sourcegitcommit: 8e8b1dabe3ba2894bec9a87e6d34123d833c699b
ms.openlocfilehash: 500701acb03aa9f049cc995f14e544e07556bc4f


---

# Zasady zachowania poufności informacji dotyczące usługi Microsoft Rights Management w aplikacjach obsługujących usługę RMS
Dotyczy: funkcja usługi Microsoft Rights Management wbudowana w aplikacjach

> [!NOTE]
> Niniejsze zasady zachowania poufności są dostępne w innych językach w [Centrum pobierania Microsoft](http://www.microsoft.com/download/details.aspx?id=41668).

Firma Microsoft poświęca wiele uwagi ochronie poufności informacji użytkowników, jednocześnie zapewniając im oprogramowanie, które spełnia ich oczekiwania dotyczące wydajności, mocy i wygody. W niniejszych zasadach zachowania poufności informacji objaśniono wiele procedur zbierania danych i stosowania dotyczących oprogramowania klienckiego lub usługi Microsoft Rights Management oraz wszystkich innych produktów lub usług firmy Microsoft, w których są wyświetlane niniejsze informacje lub które do tych informacji prowadzą.

Funkcje usługi Rights Management są przeznaczone dla komputerów klienckich i urządzeń przenośnych. Ułatwiają one ochronę dostępu do informacji przepływających przez aplikacje używające usług Microsoft Rights Management, niezależnie od tego, czy są one zainstalowane lokalnie, czy uruchamiane w centrum danych firmy Microsoft, a także używania tych informacji.

## Przetwarzanie informacji dotyczących użytkownika w imieniu klienta firmy Microsoft
W celu uzyskania dostępu do chronionych plików konieczne będzie zalogowanie się do usługi Microsoft Rights Management i podanie nazwy użytkownika i hasła (zwanych poświadczeniami). Firma Microsoft może zbierać informacje o potwierdzeniach przeczytania i „standardowe informacje o urządzeniu”, które obejmują zazwyczaj takie informacje jak wersja systemu operacyjnego, identyfikator sprzętu wskazujący nazwę producenta, nazwa i wersja urządzenia oraz adres IP.

> [!IMPORTANT]
> Firma Microsoft może ujawnić „informacje o potwierdzeniach przeczytania” (takie jak adres e-mail, lokalizacja i sygnatura czasowa skojarzona z otwarciem pliku) oraz standardowe informacje o urządzeniu osobie lub firmie, która objęła pliki ochroną.

## Zbieranie i używanie informacji dotyczących użytkownika przez firmę Microsoft
Zbierane przez firmę Microsoft poświadczenia i standardowe informacje o urządzeniu mogą być również wykorzystywane przez firmę Microsoft oraz będące pod jej kontrolą przedstawicielstwa i podmioty stowarzyszone w celu umożliwienia użytkownikom korzystania z określonych funkcji oraz świadczenia na ich rzecz usług lub przeprowadzania transakcji przez nich żądanych bądź autoryzowanych. Standardowe informacje o urządzeniu mogą być również używane do analizowania i usprawniania produktów oraz usług firmy Microsoft.

Firma Microsoft nie ujawni poświadczeń, potwierdzeń przeczytania ani standardowych informacji o urządzeniu zebranych od użytkownika poza firmą Microsoft lub będącymi pod jej kontrolą przedstawicielstwami i podmiotami stowarzyszonymi, chyba że zostanie to zażądane przez użytkownika lub wykonane w sposób zgodny z umowami użytkownika lub niniejszymi zasadami zachowania poufności informacji.

Od czasu do czasu firma Microsoft zleca innym firmom świadczenie usług (takich jak obsługa klienta) w swoim imieniu. Firma Microsoft może zapewnić tym firmom dostęp do informacji dotyczących użytkownika w wymaganym zakresie wynikającym z ich zaangażowania. Te firmy są zobowiązane do zachowania poufności informacji dotyczących użytkownika i nie wolno im wykorzystywać ich w celach innych niż cele, w jakich zostały one zaangażowane przez firmę Microsoft.

Firma Microsoft nie ujawni poświadczeń, potwierdzeń przeczytania ani standardowych informacji o urządzeniu stronom trzecim (w tym organom ścigania, innym jednostkom rządowym oraz stronom postępowania cywilnego, z wyjątkiem naszych podwykonawców), chyba że zostanie to zażądane przez użytkownika, wykonane w sposób zgodny z niniejszymi zasadami zachowania poufności informacji lub będzie wymagane przez prawo. Jeśli strona trzecia zażąda tych informacji, firma Microsoft podejmie działania w celu skierowania tego żądania bezpośrednio do klienta. Na tym etapie firma Microsoft może udostępnić stronie trzeciej podstawowe informacje umożliwiające skontaktowanie się z klientem. Jeżeli konieczne będzie ujawnienie informacji dotyczących użytkownika stronie trzeciej, firma Microsoft podejmie uzasadnione ekonomicznie działania w celu powiadomienia klienta z wyprzedzeniem o takim ujawnieniu, jeżeli nie będzie to zabronione przez obowiązujące przepisy.

Informacje zbierane przez firmę Microsoft lub wysyłane do niej przy użyciu aplikacji obsługujących usługę Microsoft Rights Management mogą być przechowywane i przetwarzane na terenie Stanów Zjednoczonych lub dowolnego innego kraju, w którym działa firma Microsoft, jej podmioty stowarzyszone, przedstawicielstwa lub usługodawcy. Firma Microsoft przestrzega zasad programu Safe Harbor zgodnie z ustaleniami określonymi przez amerykański Departament Handlu dotyczącymi zbierania, wykorzystywania i przechowywania danych pochodzących z Unii Europejskiej, Europejskiego Obszaru Gospodarczego i Szwajcarii.

## Microsoft Update
Gdy aplikacje obsługujące usługę Microsoft Rights Management są używane w systemie Windows, użytkownik może dołączyć do usługi Microsoft Update. Microsoft Update (MU) to usługa, która dostarcza aktualizacje dla oprogramowania firmy Microsoft, z klientem usługi Microsoft Rights Management dla systemu Windows włącznie. Szczegółowe informacje dotyczące rodzaju zbieranych informacji, sposobu ich wykorzystywania oraz sposobu zmiany ustawień znajdują się w temacie [Zasady zachowania poufności informacji — usługi aktualizacji](http://go.microsoft.com/fwlink/?linkid=50142) w witrynie [http://go.microsoft.com/fwlink/?linkid=50142](http://go.microsoft.com/fwlink/?linkid=50142).

Wybór/kontrola: w przypadku instalacji dyskretnej aplikacje obsługujące usługę Microsoft Rights Management używają tych samych ustawień usługi MU, które są stosowane do komputerów z systemem Windows. W przypadku instalacji użytkowników, jeśli usługa MU nie będzie włączona, podczas instalacji może zostać wyświetlony monit umożliwiający włączenie usługi MU. Jeśli użytkownik odpowie twierdząco, te ustawienia usługi MU zostaną zastosowane do wszystkich aplikacji systemu Windows.

## Bezpieczeństwo informacji użytkownika
Firma Microsoft dokłada starań, aby zapewnić ochronę bezpieczeństwa informacji użytkownika. Stosujemy szereg technik i procedur zabezpieczeń, które pomagają w ochronie informacji użytkownika przed nieupoważnionym dostępem, użytkowaniem i ujawnianiem. Na przykład, przechowujemy podane informacje w systemach komputerowych o ograniczonym dostępie, które znajdują się w strzeżonych obiektach.

## Zmiany niniejszych zasad zachowania poufności
Niniejsze zasady zachowania poufności ulegać modyfikacjom w celu odzwierciedlenia zmian w naszej ofercie produktów i usług oraz uwzględnienia informacji zwrotnych od klientów. Zamieszczając modyfikacje, będziemy zmieniać datę ostatniej aktualizacji znajdującą się w górnej części tekstu niniejszych zasad. W przypadku wprowadzenia istotnych zmian w tychże zasadach lub sposobie użytkowania danych osobowych przez firmę Microsoft powiadomimy użytkownika, zamieszczając informację o zmianach przed ich wprowadzeniem lub wysyłając powiadomienie bezpośrednio do użytkowników. Zachęcamy do okresowego przeglądania tekstu tych zasad, aby mieć świadomość, jak firma Microsoft chroni dane użytkowników.




<!--HONumber=Jun16_HO4-->


