---
title: "Jak aktywować usługę Azure Rights Management w centrum administracyjnym usługi Office 365 w wersji zapoznawczej | Azure RMS"
description: 
keywords: 
author: cabailey
manager: mbaldwin
ms.date: 07/03/2016
ms.topic: article
ms.prod: azure
ms.service: rights-management
ms.technology: techgroup-identity
ms.assetid: a2b3e1a2-59a0-4191-bf4c-4485ae7a70a9
ms.reviewer: esaggese
ms.suite: ems
translationtype: Human Translation
ms.sourcegitcommit: 6eae63c629ae7cfe2175a655eb4901c1707c0f1d
ms.openlocfilehash: 1ac96ddb1569483236c4dc61f7bc38c99d43ead2


---

# Jak aktywować usługę Azure Rights Management w centrum administracyjnym usługi Office 365 w wersji zapoznawczej

*Dotyczy usług: Azure Rights Management, Office 365*


Te instrukcje są przeznaczone dla użytkowników korzystających z nowej, zapoznawczej wersji centrum administracyjnego usługi Office 365 (**Centrum administracyjne usługi Office 365 w wersji zapoznawczej**).

1. Po zarejestrowaniu się w celu korzystania z planu usługi Office 365 obejmującego usługę Rights Management [zaloguj się do usługi Office 365 za pomocą konta służbowego](https://portal.office.com/), które jest globalnym administratorem wdrożenia usługi Office 365.

2. Jeśli centrum administracyjne usługi Office 365 nie zostanie wyświetlone automatycznie, wybierz ikonę uruchamiania aplikacji w lewym górnym rogu i wybierz pozycję **Administrator**. Kafelek **Administrator** jest widoczny tylko dla administratorów usługi Office 365.

    > [!TIP]
    > Aby uzyskać pomoc dotyczącą centrum administracyjnego, zobacz [Centrum administracyjne usługi Office 365 — pomoc administratora](https://support.office.com/article/About-the-Office-365-admin-center-Admin-Help-58537702-d421-4d02-8141-e128e3703547).

3. Przejdź do strony usługi **Rights Management** lub użyj funkcji wyszukiwania.

    Jeśli dopiero zaczynasz korzystać z wersji zapoznawczej i chcesz zobaczyć powiązane opcje konfiguracji, zalecamy użycie nawigacji. Jeśli znasz już wersję zapoznawczą i chcesz przejść bezpośrednio do aktywowania usługi Azure Rights Management, zalecamy użycie funkcji wyszukiwania. Użycie funkcji wyszukiwania w wersji zapoznawczej centrum administracyjnego może też być konieczne, jeśli wyświetlana zawartość nie jest zgodna z instrukcjami nawigacji.

    - Aby użyć nawigacji: **Ustawienia**  >  **Usługi i dodatki**  >  **Microsoft Azure Rights Management**  >  **Zarządzaj ustawieniami usługi Microsoft Azure Rights Management**

    - Aby użyć funkcji wyszukiwania: w polu wyszukiwania w obszarze **Strona główna** wpisz **Rights Management**, a następnie w wynikach wyszukiwania kliknij pozycję **Ustawienia usługi Microsoft Azure Rights Management**.

        > [!NOTE]
        >W przypadku użycia nawigacji może być konieczne przewinięcie widoku w celu wyświetlenia tej opcji, w zależności od rozmiaru ekranu. Jeśli jednak ta opcja nie jest wyświetlana na stronie i nie jest zwracana w wynikach wyszukiwania, może to oznaczać, że Twój plan usługi lub używana wersja produktu nie obejmuje usługi [!INCLUDE[aad_rightsmanagement_2](../includes/aad_rightsmanagement_2_md.md)].
        >
        >Aby potwierdzić obsługę usług RMS, skorzystaj z informacji w artykule [Subskrypcje usług w chmurze, które obsługują usługę Azure RMS](../get-started/requirements-subscriptions.md). Aby uzyskać pomoc związaną z tym problemem, wyślij wiadomość e-mail na adres [askipteam](mailto:askipteam?subject=I%20cannot%20activate%20RMS).

4. Na stronie **Rights Management** kliknij pozycję **Aktywuj**.

5. Po wyświetleniu monitu **Czy chcesz aktywować usługę Rights Management?** kliknij pozycję **Aktywuj**.

Teraz powinien pojawić się komunikat **Usługa Rights Management została aktywowana** oraz opcja jej dezaktywowania.


## Następne kroki
Powrót do części [Aktywacja usługi Azure Rights Management](activate-service.md).




<!--HONumber=Jul16_HO1-->


