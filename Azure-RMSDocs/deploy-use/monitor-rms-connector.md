---
title: "Monitorowanie łącznika usługi Azure Rights Management | Azure RMS"
description: "Poniżej przedstawiono metody i informacje ułatwiające monitorowanie łącznika usługi RMS oraz korzystania z usługi Azure RMS w organizacji po zainstalowaniu i skonfigurowaniu łącznika."
author: cabailey
manager: mbaldwin
ms.date: 07/08/2016
ms.topic: article
ms.prod: 
ms.service: rights-management
ms.technology: techgroup-identity
ms.assetid: 8a1b3e54-f788-4f84-b9d7-5d5079e50b4e
ms.reviewer: esaggese
ms.suite: ems
translationtype: Human Translation
ms.sourcegitcommit: 26b043f1f9e7a1e0cd00c2f31c28f7d6685f0232
ms.openlocfilehash: 11079a491cf9feade86713ef02ccdce79019577a


---

# Monitorowanie łącznika usługi Azure Rights Management

>*Dotyczy: Azure Rights Management, Windows Server 2012, Windows Server 2012 R2*

Poniżej przedstawiono metody i informacje ułatwiające monitorowanie łącznika usługi RMS oraz korzystania z usługi Azure RMS w organizacji po zainstalowaniu i skonfigurowaniu łącznika.

## Wpisy dziennika zdarzeń aplikacji

Łącznik usługi RMS używa dziennika zdarzeń aplikacji do rejestrowania wpisów dotyczących **łącznika usługi Microsoft RMS**. 

Na przykład zdarzenia informacyjne o identyfikatorze 1000 zawierają potwierdzenie uruchomienia usługi łącznika, zdarzenia o identyfikatorze 1002 zawierają potwierdzenie pomyślnego połączenia serwera z łącznikiem usługi RMS, a zdarzenia o identyfikatorze 1004 informują o każdym pobraniu listy autoryzowanych kont (zawiera ona każde konto) w łączniku. 

Jeśli nie skonfigurowano łącznika do używania protokołu HTTPS, może zostać wyświetlone ostrzeżenie o identyfikatorze 2002 z informacją o tym, że klient korzysta z niezabezpieczonego połączenia (HTTP).

Jeśli łącznik nie może nawiązać połączenia z usługą Azure RMS, najprawdopodobniej wystąpi błąd 3001. Może to na przykład wynikać z problemu z usługą DNS lub braku dostępu do Internetu dla co najmniej jednego serwera z uruchomionym łącznikiem usługi RMS. 

> [!TIP]
> Częstą przyczyną braku możliwości nawiązania połączenia z usługą Azure RMS przez serwery łącznika usług RMS jest konfiguracja serwera proxy sieci Web.

Tak jak w przypadku wszystkich wpisów dziennika zdarzeń można przejść do szczegółów komunikatu w celu uzyskania dodatkowych informacji.

Oprócz sprawdzenia dziennika zdarzeń przy pierwszym wdrożeniu łącznika można regularnie wyszukiwać ostrzeżenia i błędy. Na przykład łącznik może działać zgodnie z oczekiwaniami, ale inni administratorzy mogą zmienić zależne konfiguracje. Inny administrator może zmienić konfigurację serwera proxy sieci Web tak, aby serwery łącznika usługi RMS nie mogły już uzyskiwać dostępu do Internetu (błąd 3001), albo usunąć konto komputera z grupy autoryzowanej do korzystania z łącznika (ostrzeżenie 2001).

### Identyfikatory i opisy dziennika zdarzeń

Następujące sekcje zawierają informacje dotyczące identyfikowania możliwych identyfikatorów zdarzeń, opisów i innych dodatkowych informacji.

-----

Informacja **1000**

**Usługa sieci Web łącznika usługi Microsoft RMS została uruchomiona.**

To zdarzenie jest rejestrowane, gdy podejmowana jest pierwsza próba uruchomienia łącznika usług RMS.

----

Informacja **1001**

**Usługa sieci Web łącznika usługi Microsoft RMS została zatrzymana.**

To zdarzenie jest rejestrowane, gdy łącznik usługi RMS zostanie zatrzymany w wyniku normalnej operacji. Ma to miejsce na przykład w przypadku ponownego uruchomienia usług IIS lub wyłączenia komputera. 

----

Informacja **1002**

**Zezwolono na dostęp do łącznika usługi Microsoft RMS przez autoryzowany serwer.**

To zdarzenie jest rejestrowane, gdy po raz pierwszy jest nawiązywane połączenie z łącznikiem usługi RMS za pomocą konta z serwera lokalnego po autoryzacji konta przez administratora usługi Azure RMS przy użyciu narzędzia administratora łącznika usługi RMS. Identyfikator SID, nazwa konta i nazwa komputera nawiązującego połączenie jest zawarta w komunikacie zdarzenia.

----

Informacja **1003**

**Połączenie od klienta wymienionego poniżej zostało przełączone z połączenia niezabezpieczonego (HTTP) na połączenie bezpieczne (HTTPS).**

To zdarzenie jest rejestrowane, gdy serwer lokalny zmieni swoje połączenie z łącznikiem usługi RMS z protokołu HTTP (mniej bezpieczny) na protokół HTTPS (bardziej bezpieczny). Identyfikator SID, nazwa konta i nazwa komputera nawiązującego połączenie jest zawarta w komunikacie zdarzenia.

----

Informacja **1004**

**Lista autoryzowanych kont została zaktualizowana.**

To zdarzenie jest rejestrowane po pobraniu przez łącznik usługi RMS najnowszej listy kont (istniejące konta i wszelkie zmiany), które są autoryzowane do korzystania z łącznika usługi RMS. Ta lista jest pobierana co 15 minut, jeśli łącznik usługi RMS może komunikować się z usługą Azure RMS.

----

Ostrzeżenie **2000**

**W kontekście HTTP brak głównej nazwy użytkownika lub jest ona nieprawidłowa. Sprawdź, czy dla witryny sieci Web łącznika usługi Microsoft RMS jest wyłączone uwierzytelnianie anonimowe w usługach IIS i włączone jest tylko uwierzytelnianie systemu Windows.**

To zdarzenie jest rejestrowane, gdy łącznik usługi RMS nie może jednoznacznie zidentyfikować konta, które podejmuje próbę nawiązania połączenia z łącznikiem usługi RMS. Może to być wynikiem niepoprawnie skonfigurowanego uwierzytelniania anonimowego dla usług IIS lub tego, że konto pochodzi z niezaufanego lasu.

----

Ostrzeżenie **2001**

**Podjęto próbę nieautoryzowanego dostępu do łącznika usługi Microsoft RMS.**

To zdarzenie jest rejestrowane, gdy konto próbuje nawiązać połączenie z łącznikiem usługi RMS, ale próba ta nie powiedzie się. Najbardziej typową przyczyną jest to, że konto, które podejmuje próbę nawiązania połączenia, nie znajduje się na pobranej liście autoryzowanych kont pobieranych przez łącznik usługi RMS z usługi Azure RMS. Na przykład najnowsza lista nie została jeszcze pobrana (odbywa się to co 15 minut) lub lista nie zawiera konta. 

Inną przyczyną może być zainstalowanie łącznika usługi RMS na tym samym serwerze, który został skonfigurowany do używania łącznika. Na przykład na serwerze z systemem Exchange Server instalowany jest łącznik usługi RMS, a konto programu Exchange jest autoryzowane do używania łącznika. Ta konfiguracja nie jest obsługiwana, ponieważ łącznik usługi RMS nie może poprawnie zidentyfikować konta podczas próby nawiązania połączenia.

Komunikat zdarzenia zawiera informacje o koncie i komputerze, który podejmuje próbę nawiązania połączenia z łącznikiem usługi RMS:

- Jeśli konto, które podejmuje próbę nawiązania połączenia z łącznikiem usługi RMS, jest prawidłowe, należy użyć narzędzia administratora łącznika usług RMS, aby dodać konto do listy kont autoryzowanych. Aby uzyskać więcej informacji o kontach, które muszą być autoryzowane, zobacz [Dodawanie serwera do listy dozwolonych serwerów](install-configure-rms-connector.md#add-a-server-to-the-list-of-allowed-servers). 

- Jeśli konto, które podejmuje próbę nawiązania połączenia z łącznikiem usługi RMS, znajduje się na tym samym komputerze co serwer łącznika usługi RMS, należy zainstalować łącznik na osobnym serwerze. Aby uzyskać więcej informacji o wymaganiach wstępnych dotyczących łącznika, zobacz [Wymagania wstępne dotyczące łącznika usługi RMS]( deploy-rms-connector.md#prerequisites-for-the-rms-connector).

----

Ostrzeżenie **2002**

**Połączenie z wymienionego poniżej klienta jest połączeniem niezabezpieczonym (HTTP).**

To zdarzenie jest rejestrowane, gdy serwer lokalny pomyślnie nawiąże połączenie z łącznikiem usługi RMS, ale połączenie korzysta z protokołu HTTP (mniej bezpieczny), a nie protokołu HTTPS (bardziej bezpieczny). Jedno zdarzenie jest rejestrowane dla jednego konta, a nie dla połączenia. To zdarzenie jest wyzwalane ponownie, jeśli konto zostało pomyślnie przełączone do używania protokołu HTTPS, ale powróciło do używania protokołu HTTP.

Komunikaty zdarzenia zawiera identyfikator SID konta, nazwę konta i nazwę komputera, który nawiązuje połączenie z łącznikiem usługi RMS.

Aby uzyskać informacje o sposobie konfigurowania łącznika usługi RMS na potrzeby połączeń HTTPS, zobacz [Konfigurowanie łącznika usługi RMS do używania protokołu HTTPS](install-configure-rms-connector.md#configuring-the-rms-connector-to-use-https).

----

Ostrzeżenie **2003**

**Lista autoryzacji jest pusta. Z usługi nie będzie można korzystać, dopóki lista autoryzowanych użytkowników i grup dla łącznika nie zostanie wypełniona.**

To zdarzenie jest rejestrowane, gdy łącznik usługi RMS nie ma listy autoryzowanych kont, w związku z czym żaden serwer lokalny nie może nawiązać z nim połączenia. Łącznik usługi RMS pobiera listę co 15 minut z usługi Azure RMS. 

Do określania kont należy użyć narzędzia administratora łącznika usługi RMS. Aby uzyskać więcej informacji, zobacz [Autoryzowanie serwerów do korzystania z łącznika usługi RMS]( install-configure-rms-connector.md#authorizing-servers-to-use-the-rms-connector). 

----

Błąd **3000**

**Wystąpił nieobsługiwany wyjątek w łączniku usługi Microsoft RMS.**

To zdarzenie jest rejestrowane za każdym razem, gdy łącznik usługi RMS napotka nieoczekiwany błąd. Szczegóły błędu znajdują się w komunikacie zdarzenia.

Jedną z możliwych przyczyn może wskazywać tekst **Żądanie nie powiodło się i została zwrócona pusta odpowiedź** w komunikacie o zdarzeniu. Jeśli widzisz ten tekst, może to oznaczać, że urządzenie sieciowe przeprowadza inspekcję pakietów połączenia SSL między serwerami lokalnymi i serwerem łącznika usługi RMS. Nie jest to obsługiwane i spowoduje to niepowodzenie komunikacji oraz zarejestrowanie tego komunikatu w dzienniku zdarzeń.

----

Błąd **3001**

**Wystąpił wyjątek podczas pobierania informacji o autoryzacji.**

To zdarzenie jest rejestrowane, jeśli łącznik usługi RMS nie może pobrać najnowszej listy kont, które zostały autoryzowane do korzystania z łącznika usługi RMS. Szczegóły błędu znajdują się w komunikacie zdarzenia.



----

## Liczniki wydajności

W ramach instalacji łącznika usługi RMS są automatycznie tworzone liczniki wydajności **łącznika usługi Microsoft Rights Management**, które mogą być przydatne podczas monitorowania wydajności użycia usługi Azure RMS za pośrednictwem łącznika. 

Na przykład w przypadku regularnego występowania opóźnień przy włączonej ochronie dokumentów lub wiadomości e-mail albo otwierania chronionych dokumentów lub wiadomości e-mail liczniki wydajności mogą pomóc w ustaleniu, czy opóźnienie wynika z czasu przetwarzania w łączniku, czasu przetwarzania w usłudze Azure RMS czy opóźnienia sieci. Aby łatwiej wskazać przyczynę opóźnienia, zapoznaj się z licznikami zawierających średnią wartość **czasu przetwarzania łącznika**, **czasu odpowiedzi usługi** i **czasu odpowiedzi łącznika**. Przykład: **Średni czas odpowiedzi łącznika na żądania wsadowe dotyczące licencjonowania zakończone powodzeniem**.

Jeśli niedawno dodano nowe konta serwera na potrzeby korzystania z łącznika, warto zapoznać się z licznikiem **Czas od ostatniej aktualizacji zasad autoryzacji** w celu sprawdzenia, czy łącznik pobrał listę od czasu jej aktualizacji, czy należy zaczekać nieco dłużej (do 15 minut).

## Analizator usług RMS

Narzędzie Analizator usług Rights Management Services ułatwia monitorowanie kondycji łącznika i wykrywanie problemów dotyczących konfiguracji.

Jeśli jeszcze nie pobrano tego narzędzia, możesz to zrobić w [Centrum pobierania](https://www.microsoft.com/en-us/download/details.aspx?id=46437) i zainstalować je na dowolnym komputerze z dostępem do Internetu, który może nawiązać połączenie z łącznikiem usługi RMS. Uruchom narzędzie, a następnie na stronie **powitalnej** wybierz opcję **Łącznik usługi Azure RMS**.

Aby uzyskać dodatkowe informacje i instrukcje, zobacz sekcje **Szczegóły** i **Instrukcje instalacji** na stronie pobierania.

## Rejestrowanie

Rejestrowanie użycia pomaga sprawdzić, kiedy wiadomości e-mail i dokumenty są chronione oraz używane. W przypadku korzystania z łącznika usługi RMS pole identyfikatora użytkownika w dziennikach zawiera główną nazwę usługi **Aadrm_S-1-7-0**, która jest tworzona automatycznie dla łącznika usługi RMS.

Aby uzyskać więcej informacji na temat rejestrowania użycia, zobacz [Rejestrowanie i analizowanie danych użycia usługi Azure Rights Management](log-analyze-usage.md).

Jeśli chcesz rejestrować bardziej szczegółowe dane w celach diagnostycznych, możesz użyć programu [Debugview](http://go.microsoft.com/fwlink/?LinkID=309277) dostępnego w witrynie Windows Sysinternals i włączyć śledzenie łącznika usługi RMS przez zmodyfikowanie pliku web.config domyślnej witryny w usługach IIS. Wykonaj następujące czynności:

1. Znajdź plik web.config w lokalizacji **%programfiles%\Microsoft Rights Management connector\Web Service**.

2. Znajdź następujący wiersz:

        <trace enabled="false" requestLimit="10" pageOutput="false" traceMode="SortByTime" localOnly="true"/>

3. Zamień go na następujący wiersz:

        <trace enabled="true" requestLimit="10" pageOutput="false" traceMode="SortByTime" localOnly="true"/>

4.  Zatrzymaj i uruchom usługi IIS, aby uaktywnić śledzenie. 

5.  Po przechwyceniu odpowiednich śladów przywróć wiersz z kroku 3, a następnie zatrzymaj i uruchom ponownie usługi IIS.




<!--HONumber=Aug16_HO4-->


