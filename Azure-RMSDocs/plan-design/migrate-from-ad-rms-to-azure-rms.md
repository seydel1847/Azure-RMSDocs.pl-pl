---
title: "Migrowanie z usług AD RMS do usługi Azure Rights Management | Azure RMS"
description: "Poniższy zestaw instrukcji dotyczy migracji wdrożenia usług Active Directory Rights Management (AD RMS) do usługi Azure Rights Management (Azure RMS). Po zakończeniu migracji użytkownicy będą nadal mieć dostęp do dokumentów i wiadomości e-mail, które organizacja chroniła za pomocą usług AD RMS. W przypadku nowo chronionej zawartości będzie używana usługa Azure RMS."
author: cabailey
manager: mbaldwin
ms.date: 08/17/2016
ms.topic: article
ms.prod: 
ms.service: rights-management
ms.technology: techgroup-identity
ms.assetid: 828cf1f7-d0e7-4edf-8525-91896dbe3172
ms.reviewer: esaggese
ms.suite: ems
translationtype: Human Translation
ms.sourcegitcommit: 26b043f1f9e7a1e0cd00c2f31c28f7d6685f0232
ms.openlocfilehash: bead12db04e6fcf2f9e4af5148d3f8a4ef4089da


---

# Migrowanie z usług AD RMS do usługi Azure Rights Management

>*Dotyczy usług: Active Directory Rights Management Services, Azure Rights Management*

Poniższy zestaw instrukcji dotyczy migracji wdrożenia usług Active Directory Rights Management (AD RMS) do usługi Azure Rights Management (Azure RMS). Po zakończeniu migracji użytkownicy będą nadal mieć dostęp do dokumentów i wiadomości e-mail, które organizacja chroniła za pomocą usług AD RMS. W przypadku nowo chronionej zawartości będzie używana usługa Azure RMS.

Nie masz pewności, czy ta migracja usług AD RMS jest odpowiednia dla Twojej organizacji?

-   Wprowadzenie do usługi Azure RMS, opis rozwiązywanych przy jej użyciu problemów biznesowych, widok usługi dla administratorów i użytkowników oraz sposób jej działania zostały przedstawione w artykule [Co to jest usługa Azure Rights Management?](../understand-explore/what-is-azure-rms.md)

-   Porównanie usług Azure RMS i AD RMS można znaleźć w artykule [Comparing Azure Rights Management and AD RMS](../understand-explore/compare-azure-rms-ad-rms.md) (Porównanie usług Azure Rights Management i AD RMS).

## Wymagania wstępne dotyczące migracji usług AD RMS do usługi Azure RMS
Przed rozpoczęciem migracji do usługi Azure RMS upewnij się, że wszystkie wymagania wstępne zostały spełnione oraz że znasz wszystkie ograniczenia.


- **Obsługiwane wdrożenie usługi RMS:**
    
    - Następujące wersje usługi AD RMS obsługują migrację do usługi Azure RMS:
    
        - Windows Server 2008 R2 (x64)
        
        - Windows Server 2012 (x64)
        
        - Windows Server 2012 R2 (x64)
        
    - Tryb kryptograficzny 2:
    
        - Twoje serwery i klienci usługi AD RMS muszą działać w trybie kryptograficznym 2, zanim rozpoczniesz migrację do usługi Azure RMS. Aby uzyskać więcej informacji, zobacz [Tryby kryptograficzne usługi AD RMS](https://technet.microsoft.com/library/hh867439(v=ws.10).aspx).
        
    - Obsługiwane są wszystkie prawidłowe topologie usług AD RMS:
    
        - Pojedynczy las, pojedynczy klaster RMS
        
        - Pojedynczy las, wiele klastrów RMS przeznaczonych tylko do licencjonowania
        
        - Wiele lasów, wiele klastrów RMS
        
    Uwaga: domyślnie wiele klastrów RMS jest migrowanych do pojedynczej dzierżawy usługi Azure RMS. Jeśli potrzebujesz oddzielnych dzierżaw usługi Azure RMS, musisz potraktować je jako różne migracje. Nie można zaimportować klucza z jednego klastra RMS do więcej niż jednej dzierżawy usługi Azure RMS.

- **Wszystkie wymagania dotyczące uruchamiania usługi Azure RMS, w tym dzierżawy usługi Azure RMS (nieaktywnej):**

    Zobacz temat [Wymagania dotyczące usługi Azure Rights Management](../get-started/requirements-azure-rms.md).

    Mimo że do wykonania migracji z usług AD RMS niezbędna jest dzierżawa usługi Azure RMS, zaleca się nie aktywować usługi Rights Management przed rozpoczęciem migracji. Proces migracji obejmuje ten krok po wyeksportowaniu kluczy i szablonów z usług AD RMS i zaimportowaniu ich do usługi Azure RMS. Jeśli jednak usługa Azure RMS została już aktywowana, nadal można przeprowadzić migrację z usług AD RMS.


- **Przygotowanie do korzystania z usługi Azure RMS:**

    - Synchronizacja katalogów między katalogiem lokalnym i usługą Azure Active Directory

    - Grupy z włączoną obsługą poczty w usłudze Azure Active Directory

    Zobacz temat [Preparing for Azure Rights Management](prepare.md) (Przygotowanie do wdrożenia usługi Azure Rights Management).


- **W przypadku użycia funkcji Zarządzanie prawami do informacji (IRM, Information Rights Management) programu Exchange Server** (np. reguł transportu i programu Outlook Web Access) lub programu SharePoint Server z usługami AD RMS:

    - Planowanie na potrzeby krótkiego okresu, gdy funkcja IRM będzie niedostępna na tych serwerach
 
    Po zakończeniu migracji można nadal korzystać z funkcji IRM na tych serwerach przy użyciu usługi Azure RMS. Proces migracji obejmuje jednak tymczasowe wyłączenie usługi IRM, zainstalowanie i skonfigurowanie łącznika, ponowne skonfigurowanie serwerów i ponowne włączenie funkcji IRM.

    Jest to jedyne zakłócenie działania usługi podczas migracji.

- **Jeśli chcesz zarządzać własnym kluczem dzierżawy usługi Azure RMS przy użyciu klucza chronionego za pomocą modułu HSM**:

    - Ta opcjonalna konfiguracja wymaga usługi Azure Key Vault oraz subskrypcji platformy Azure obsługującej usługę Key Vault z kluczami chronionymi za pomocą modułu HSM. Aby uzyskać więcej informacji, zobacz [stronę z cenami usługi Azure Key Vault](https://azure.microsoft.com/en-us/pricing/details/key-vault/). 


Ograniczenia:

-   Mimo że proces migracji obsługuje migrację klucza certyfikatu licencjonowania serwera (SLC) do sprzętowego modułu zabezpieczeń (HSM) na potrzeby usługi Azure RMS, usługa Exchange Online nie obsługuje obecnie tej konfiguracji. Aby można było korzystać z pełnej funkcjonalności IRM z usługą Exchange Online po zakończeniu migracji do usługi Azure RMS, klucz dzierżawy usługi Azure RMS musi być [zarządzany przez firmę Microsoft](../plan-design/plan-implement-tenant-key.md#choose-your-tenant-key-topology-managed-by-microsoft-the-default-or-managed-by-you-byok). Można również uruchomić usługę IRM z ograniczoną funkcjonalnością w usłudze Exchange Online, gdy dzierżawa usługi Azure RMS jest zarządzana przez użytkownika (BYOK). Aby uzyskać więcej informacji o korzystaniu z usługi Exchange Online z usługą Azure RMS, zobacz [Krok 6. Konfigurowanie integracji funkcji IRM na potrzeby usługi Exchange Online](migrate-from-ad-rms-phase3.md#step-6-configure-irm-integration-for-exchange-online) w tych instrukcjach migracji.

-   Jeśli masz oprogramowanie i klientów nieobsługiwanych za pomocą usługi Azure RMS, nie będzie można przy ich użyciu chronić ani korzystać z zawartości chronionej przez usługę Azure RMS. Zapoznaj się z informacjami w sekcji dotyczącej obsługiwanych aplikacji i klientów w artykule [Requirements for Azure Rights Management](../get-started/requirements-azure-rms.md) (Wymagania dotyczące usługi Azure Rights Management).

-   W przypadku importowania klucza lokalnego do usługi Azure RMS jako zarchiwizowanego (zaufana domena publikacji nie jest ustawiana jako aktywna podczas procesu importowania) i migrowania partii użytkowników w ramach migracji stopniowej, zawartość nowo chroniona przez migrowanych użytkowników nie będzie dostępna dla użytkowników nadal korzystających z usług AD RMS. W tym scenariuszu — jeśli to możliwe— należy zachować krótki czas migracji i migrować użytkowników w partiach logicznych w taki sposób, by użytkownicy współpracujący ze sobą byli migrowani razem.

    To ograniczenie nie ma zastosowania po ustawieniu zaufanej domeny publikacji jako aktywnej podczas procesu importowania, ponieważ wszyscy użytkownicy będą chronić zawartość przy użyciu tego samego klucza. Zalecamy korzystanie z tej konfiguracji, ponieważ umożliwia ona niezależne migrowanie wszystkich użytkowników w wybranym tempie.

-   Jeśli współpracujesz z partnerami zewnętrznymi (np. przy użyciu zaufanych domen użytkowników lub federacji), muszą oni migrować do usługi Azure RMS w tym samym czasie lub możliwie szybko po zakończeniu Twojej migracji. Aby nadal uzyskiwać dostęp do zawartości, którą organizacja wcześniej chroniła za pomocą usług AD RMS, muszą oni wprowadzić zmiany konfiguracji klienta podobne do wprowadzonych przez Ciebie i uwzględnionych w tym dokumencie.

    Z powodu możliwych wariantów konfiguracji używanych przez partnerów dokładne instrukcje dotyczące tego procesu ponownej konfiguracji wykraczają poza zakres tego dokumentu. Aby uzyskać pomoc, [skontaktuj się z pomocą techniczną firmy Microsoft](../get-started/information-support.md#support-options-and-community-resources).

## Omówienie kroków procesu migracji usług AD RMS do usługi Azure RMS


Kroki migracji można podzielić na 4 fazy, które mogą realizować różni administratorzy w różnych terminach.

[**FAZA 1 — KONFIGURACJA PO STRONIE SERWERA DLA USŁUG AD RMS**](migrate-from-ad-rms-phase1.md)

- **Krok 1. Pobieranie narzędzia Azure Rights Management Administration Tool**

    Proces migracji wymaga uruchomienia co najmniej jednego z poleceń cmdlet środowiska Windows PowerShell z modułu usługi Azure RMS, który został zainstalowany przy użyciu narzędzia Azure Rights Management Administration Tool.

- **Krok 2. Eksportowanie danych konfiguracji z usług AD RMS i importowanie ich do usługi Azure RMS**

    Dane konfiguracji (klucze, szablony, adresy URL) są eksportowane z usług AD RMS do pliku XML, a następnie plik ten jest przekazywany do usługi Azure RMS za pomocą polecenia cmdlet Import-AadrmTpd programu Windows PowerShell. W zależności od konfiguracji klucza usług AD RMS konieczne może być wykonanie dodatkowych kroków:

    - **Migracja klucza chronionego przez oprogramowanie do klucza chronionego przez oprogramowanie**:

        centralnie zarządzane klucze chronione hasłem w usłudze AD RMS do klucza dzierżawy usługi Azure RMS zarządzanego przez firmę Microsoft. Jest to najprostsza ścieżka migracji i żadne dodatkowe kroki nie są wymagane.

    - **Migracja klucza chronionego przez moduł HSM do klucza chronionego przez moduł HSM**:

        klucze przechowywane w module HSM dla usług AD RMS do zarządzanego przez klienta klucza dzierżawy usługi Azure RMS (scenariusz „użyj własnego klucza” lub BYOK). Wymagane jest wykonanie dodatkowych kroków w celu przeniesienia klucza z lokalnego modułu HSM firmy Thales do usługi Azure Key Vault i autoryzowania usługi Azure RMS do wykorzystania tego klucza. Istniejący klucz chroniony przez moduł HSM musi podlegać ochronie przy użyciu modułu; klucze chronione przez serwer OCS nie są obsługiwane przez usługi Rights Management.

    - **Migracja klucza chronionego przez oprogramowanie do klucza chronionego przez moduł HSM**:

        centralnie zarządzane klucze chronione hasłem w usługach AD RMS do zarządzanego przez klienta klucza dzierżawy usługi Azure RMS (scenariusz „użyj własnego klucza” lub BYOK). Ta migracja wymaga największej liczby kroków konfiguracji, ponieważ najpierw należy wyodrębnić klucz oprogramowania i zaimportować go do lokalnego modułu HSM, a następnie wykonać dodatkowe czynności w celu przeniesienia klucza z lokalnego modułu HSM firmy Thales do modułu HSM usługi Azure Key Vault i autoryzowania usługi Azure RMS do użycia magazynu kluczy, w którym przechowywany jest ten klucz.

- **Krok 3. Aktywowanie dzierżawy usługi Azure RMS**

    Jeśli to możliwe, ten krok należy wykonać po zakończeniu procesu importowania, a nie przed jego rozpoczęciem.

- **Krok 4. Konfigurowanie importowanych szablonów**

    Stan importowanych szablonów zasad praw jest określony jako zarchiwizowane. Jeśli chcesz, aby użytkownicy mogli widzieć szablony i z nich korzystać, zmień stan szablonów na opublikowane w klasycznym portalu Azure.


[**FAZA 2 — KONFIGURACJA PO STRONIE KLIENTA**](migrate-from-ad-rms-phase2.md)


- **Krok 5. Ponowne konfigurowanie klientów do korzystania z usługi Azure RMS**

    Aby korzystać z usługi Azure RMS zamiast usług AD RMS, należy ponownie skonfigurować istniejące komputery z systemem Windows. Ten krok dotyczy komputerów w organizacji oraz komputerów w organizacjach partnerów, jeśli współpracowali z Tobą podczas korzystania z usług AD RMS.

    Jeśli dodatkowo wdrożono [rozszerzenie urządzenia przenośnego](http://technet.microsoft.com/library/dn673574.aspx) do obsługi urządzeń przenośnych, takich jak telefony i urządzenia iPad z systemem iOS, telefony i tablety z systemem Android, telefony z systemem Windows Phone i komputery Mac, należy usunąć rekordy SRV w systemie DNS, które przekierowywały tych klientów do użycia usług AD RMS.


[**FAZA 3 — KONFIGURACJA USŁUG POMOCNICZYCH**](migrate-from-ad-rms-phase3.md)


- **Krok 6. Konfigurowanie integracji funkcji IRM z usługą Exchange Online**

    Ten krok jest wymagany, jeśli chcesz używać usługi Exchange Online z usługą Azure RMS.


- **Krok 7. Wdrażanie łącznika usługi RMS**

    Ten krok jest wymagany, jeśli chcesz używać dowolnych spośród następujących usług lokalnych z usługą Azure RMS:

    - Exchange Server (np. reguły transportu i program Outlook Web Access)

    - SharePoint Server

    - System Windows Server z uruchomioną infrastrukturą klasyfikacji plików (FCI)


[**FAZA 4 — ZADANIA PO MIGRACJI**](migrate-from-ad-rms-phase4.md )

- **Krok 8. Likwidowanie wdrożenia usług AD RMS**

    Po potwierdzeniu, że wszyscy klienci używają usługi Azure RMS i nie uzyskują już dostępu do serwerów usług AD RMS, można zlikwidować wdrożenie usług AD RMS.


- **Krok 9. Ponowne tworzenie klucza dzierżawy usługi Azure RMS**

    Ten krok jest opcjonalny, ale też zalecany, jeśli wybrana w kroku 2 topologia klucza dzierżawy usługi Azure RMS jest zarządzana przez firmę Microsoft. Ten krok nie ma zastosowania, jeśli wybrana topologia klucza dzierżawy usługi Azure RMS jest zarządzana przez klienta (BYOK).


## Następne kroki
Aby rozpocząć migrację, przejdź do [fazy 1 — konfiguracji po stronie serwera](migrate-from-ad-rms-phase1.md).




<!--HONumber=Aug16_HO4-->


