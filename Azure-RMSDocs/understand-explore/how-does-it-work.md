---
title: "Jak działa usługa Azure RMS | Azure RMS"
description: "Istotnym aspektem działania usługi Azure RMS jest fakt, że w ramach procesu ochrony informacji usługa Rights Management (ani firma Microsoft) nie widzi ani nie przechowuje danych użytkownika. Chronione informacje nie są wysyłane na platformę Azure ani na niej przechowywane, chyba że użytkownik jawnie zapisze je na platformie Azure lub w innej usłudze chmurowej, która magazynuje dane na tej platformie. Usługa Azure RMS sprawia po prostu, że dane w dokumencie są nieczytelne dla każdego z wyjątkiem autoryzowanych użytkowników i usług."
author: cabailey
manager: mbaldwin
ms.date: 06/02/2016
ms.topic: article
ms.prod: 
ms.service: rights-management
ms.technology: techgroup-identity
ms.assetid: ed6c964e-4701-4663-a816-7c48cbcaf619
ms.reviewer: esaggese
ms.suite: ems
translationtype: Human Translation
ms.sourcegitcommit: 26b043f1f9e7a1e0cd00c2f31c28f7d6685f0232
ms.openlocfilehash: 527af70532f390330fdb65bc27b04bb366289748


---


# Jak działa usługa Azure RMS Kulisy

>*Dotyczy usług: Azure Rights Management, Office 365*

Istotnym aspektem działania usługi Azure RMS jest fakt, że w ramach procesu ochrony informacji usługa Rights Management (ani firma Microsoft) nie widzi ani nie przechowuje danych użytkownika. Chronione informacje nie są wysyłane na platformę Azure ani na niej przechowywane, chyba że użytkownik jawnie zapisze je na platformie Azure lub w innej usłudze chmurowej, która magazynuje dane na tej platformie. Usługa Azure RMS sprawia po prostu, że dane w dokumencie są nieczytelne dla każdego z wyjątkiem autoryzowanych użytkowników i usług:

-   Dane są szyfrowane na poziomie aplikacji i zawierają zasady, które definiują autoryzowane użycie danego dokumentu.

-   Gdy chroniony dokument jest używany przez uprawnionego użytkownika lub jest przetwarzany przez autoryzowaną usługę, dane zawarte w dokumencie zostają odszyfrowane i wymuszane są prawa określone w ramach zasad.

Na poniższej ilustracji można prześledzić ogólne działanie tego procesu. Dokument zawierający tajną formułę jest chroniony i może zostać pomyślnie otwarty przez autoryzowanego użytkownika lub usługę. Dokument jest zabezpieczony przy użyciu klucza zawartości (zielony klucz na tym rysunku). Jest on unikatowy dla każdego dokumentu i znajduje się w nagłówku pliku, gdzie jest chroniony przez klucz główny dzierżawy usługi RMS (czerwony klucz na tym rysunku). Klucz dzierżawy może być wygenerowany i zarządzany przez firmę Microsoft lub użytkownik może sam wygenerować własny klucz dzierżawy i nim zarządzać.

Gdy w trakcie procesu ochrony usługa Azure RMS wykonuje szyfrowanie i odszyfrowywanie, autoryzowanie i wymuszanie ograniczeń, tajne formuły nigdy nie są wysyłane do usługi Azure.

![Jak usługa Azure RMS chroni plik](../media/AzRMS_SecretColaFormula_final.png)

Szczegółowy opis wykonywanych działań można znaleźć w sekcji [Wskazówki dotyczące działania usługi Azure RMS: pierwsze użycie, ochrona zawartości, zużycie zawartości](#walkthrough-of-how-azure-rms-works-first-use-content-protection-content-consumption) w tym artykule.

Aby uzyskać szczegółowe informacje techniczne dotyczące algorytmów i długości kluczy używanych przez usługę Azure RMS, zobacz następną sekcję.

## Formanty kryptograficzne używane przez usługę Azure RMS: algorytmy i długości kluczy
Nawet jeśli znajomość działania usługi RMS nie jest użytkownikowi potrzebna, może on zostać poproszony o informację na temat używanych formantów kryptograficznych w celu zapewnienia, że zabezpieczenia spełniają standardy branżowe.


|Formanty kryptograficzne|Użycie w usłudze Azure RMS|
|-|-|
|Algorytm: AES<br /><br />Długość klucza: 128 bitów i 256 bitów [[1]](#footnote-1)|Ochrona dokumentacji|
|Algorytm: RSA<br /><br />Długość klucza: 2048 bitów|Ochrona klucza|
|SHA-256|Podpisywanie certyfikatu|

###### Przypis 1 

Wariant 256-bitowy jest używany przez aplikację do udostępniania usługi Rights Management na potrzeby ochrony ogólnej i ochrony natywnej, gdy plik ma rozszerzenie nazwy pliku PPDF lub jest chronionym plikiem tekstowym lub graficznym (na przykład PTXT lub PJPG).

Jak są przechowywane i zabezpieczane klucze kryptograficzne:

- Dla każdego dokumentu lub wiadomości e-mail, które są chronione przez usługę Azure RMS, usługa ta tworzy pojedynczy klucz AES („klucz zawartości”), który zostaje osadzony w dokumencie i będzie zawarty w kolejnych wersjach dokumentu. 

- Klucz zawartości jest chroniony za pomocą klucza RSA organizacji („klucz dzierżawy Azure RMS”) jako część zasad w dokumencie, a zasady są także podpisane przez autora dokumentu. Ten klucz dzierżawy jest wspólny dla wszystkich dokumentów i wiadomości e-mail, które są chronione przez usługę Azure RMS w organizacji i może go zmienić tylko administrator usługi Azure RMS, jeśli organizacja korzysta z klucza dzierżawy zarządzanego przez klienta w ramach scenariusza „użyj własnego klucza” (BYOK). 

    Ten klucz dzierżawy jest w usługach online firmy Microsoft chroniony w dokładnie kontrolowanym i ściśle monitorowanym środowisku. W przypadku stosowania klucza dzierżawy zarządzanego przez klienta (BYOK) poziom zabezpieczeń jest rozszerzony dzięki użyciu szeregu wysokiej klasy sprzętowych modułów zabezpieczeń (HSM) w każdym regionie świadczenia usługi Azure, bez możliwości wyodrębniania, eksportowania lub udostępniania kluczy niezależnie od okoliczności. Aby uzyskać więcej informacji na temat klucza dzierżawy i scenariusza BYOK, zobacz [Planowanie i wdrażanie klucza dzierżawy usługi Azure Rights Management](../plan-design/plan-implement-tenant-key.md).

- Licencje i certyfikaty wysyłane do urządzenia z systemem Windows są chronione przy użyciu klucza prywatnego na urządzeniu klienta, który jest tworzony w chwili, gdy użytkownik po raz pierwszy korzysta na urządzeniu z usługi Azure RMS. Ten klucz prywatny jest z kolei chroniony funkcją DPAPI po stronie klienta, która zabezpiecza informacje za pomocą klucza generowanego na podstawie hasła użytkownika. Na urządzeniach przenośnych klucze są używane tylko jeden raz. Ponieważ nie są przechowywane po stronie klienta, nie wymagają ochrony na urządzeniu. 



## Wskazówki dotyczące działania usługi Azure RMS: pierwsze użycie, ochrona zawartości, zużycie zawartości
Aby bardziej szczegółowo poznać działanie usługi Azure RMS, przeanalizujemy typowy przepływ pracy realizowany po [aktywowaniu usługi Azure RMS](../deploy-use/activate-service.md) oraz gdy użytkownik najpierw używa usługi RMS na komputerze z systemem Windows (proces znany także jako **inicjowanie środowiska użytkownika** lub uruchomienie), **chroni zawartość** (dokument lub wiadomość e-mail), a następnie **korzysta** z zawartości chronionej przez kogoś innego (otwiera i używa).

Po zainicjowaniu środowiska użytkownika dany użytkownik może chronić dokumenty lub korzystać z chronionych dokumentów na tym komputerze.

> [!NOTE]
> Jeśli użytkownik przejdzie do innego komputera z systemem Windows lub inny użytkownik skorzysta z tego samego komputera z systemem Windows, proces inicjowania jest powtarzany.

### Inicjowanie środowiska użytkownika
Zanim użytkownik będzie mógł chronić zawartość lub korzystać z zawartości chronionej na komputerze z systemem Windows, należy przygotować środowisko użytkownika na urządzeniu. To proces jednorazowy, który jest wykonywany automatycznie bez interwencji użytkownika, gdy użytkownik próbuje chronić zawartość lub korzystać z zawartości chronionej:

![Aktywacja klienta RMS — krok 1](../media/AzRMS.png)

**Działania wykonywane w kroku 1**: klient RMS na komputerze najpierw łączy się z usługą Azure RMS i uwierzytelnia użytkownika przy użyciu jego konta usługi Azure Active Directory.

Gdy konto użytkownika jest sfederowane przy użyciu usługi Azure Active Directory, uwierzytelnianie odbywa się automatyczne, a użytkownik nie otrzymuje monitu o podanie poświadczeń.

![Aktywacja klienta RMS — krok 2](../media/AzRMS_useractivation2.png)

**Działania wykonywane w kroku 2**: po uwierzytelnieniu użytkownika połączenie jest automatycznie przekierowywane do dzierżawy RMS organizacji, która wystawia certyfikaty umożliwiające użytkownikowi uwierzytelnianie w usłudze Azure RMS w celu korzystania z zawartości chronionej oraz ochrony zawartości w trybie offline.

Kopia certyfikatu użytkownika jest przechowywana w usłudze Azure RMS, dzięki czemu w przypadku przejścia użytkownika do innego urządzenia certyfikaty są tworzone przy użyciu tych samych kluczy.

### Ochrona zawartości
Gdy użytkownik chroni dokument, klient RMS wykonuje następujące czynności w odniesieniu do dokumentu niechronionego:

![Ochrona dokumentu przy użyciu usługi RMS — krok 1](../media/AzRMS_documentprotection1.png)

**Działania wykonywane w kroku 1**: na kliencie RMS zostaje utworzony klucz losowy (klucz zawartości) użyty następnie do zaszyfrowania dokumentu za pomocą algorytmu szyfrowania symetrycznego AES.

![Ochrona dokumentu RMS — krok 2](../media/AzRMS_documentprotection2.png)

**Działania wykonywane w kroku 2**: na kliencie RMS zostaje następnie utworzony certyfikat, który zawiera zasady dla dokumentu — albo na podstawie szablonu, albo przez wyszczególnienie określonych praw dotyczących dokumentu. Te zasady zawierają uprawnienia dla różnych użytkowników lub grup i inne ograniczenia, takie jak data wygaśnięcia.

Następnie klient RMS wykorzystuje klucz organizacji uzyskany podczas inicjowania środowiska użytkownika do szyfrowania zasad i symetrycznego klucza zawartości. Klient usługi RMS podpisuje także zasady, korzystając z certyfikatu użytkownika uzyskanego podczas inicjowania środowiska użytkownika.

![Ochrona dokumentu RMS — krok 3](../media/AzRMS_documentprotection3.png)

**Działania wykonywane w kroku 3**: na koniec zasady zostają osadzone przez klienta RMS w pliku, w którym treść dokumentu została zaszyfrowana wcześniej, co łącznie tworzy dokument chroniony.

Ten dokument może być przechowywany w dowolnym miejscu lub udostępniany przy użyciu dowolnej metody, a zasady zawsze pozostają częścią zaszyfrowanego dokumentu.

### Użycie zawartości
Gdy użytkownik chce skorzystać z chronionego dokumentu, na kliencie RMS tworzone jest żądanie dostępu do usługi Azure RMS:

![Użycie dokumentu RMS — krok 1](../media/AzRMS_documentconsumption1.png)

**Działania wykonywane w kroku 1**: uwierzytelniony użytkownik wysyła zasady zawarte w dokumencie i certyfikaty użytkownika do usługi Azure RMS. Usługa odszyfrowuje i ocenia zasady oraz tworzy listę praw (jeśli istnieją), jakie użytkownik ma w odniesieniu do dokumentu.

![Użycie dokumentu RMS — krok 2](../media/AzRMS_documentconsumption2.png)

**Działania wykonywane w kroku 2**: następnie klucz zawartości AES zostaje wyodrębniony przez usługę z odszyfrowanych zasad. Ten klucz jest następnie szyfrowany przy użyciu należącego do użytkownika klucza publicznego RSA, który został otrzymany wraz z żądaniem.

Ponownie zaszyfrowany klucz zawartości zostaje następnie osadzony w zaszyfrowanej licencji użytkowania razem z listą praw użytkownika, która jest zwracana do klienta RMS.

![Użycie dokumentu RMS — krok 3](../media/AzRMS_documentconsumption3.png)

**Działania wykonywane w kroku 3**: na koniec klient RMS odbiera zaszyfrowaną licencję użytkowania i odszyfrowuje ją przy użyciu własnego klucza prywatnego użytkownika. Dzięki temu klient RMS może odszyfrować treść dokumentu, gdy jest to wymagane, i renderować ją na ekranie.

Klient odszyfrowuje również listę uprawnień i przekazuje ją do aplikacji, która wymusza te prawa w interfejsie użytkownika aplikacji.

### Warianty
Przedstawione wskazówki obejmują scenariusze standardowe, ale istnieją różne ich warianty:

-   **Urządzenia przenośne**: gdy urządzenia przenośne chronią lub korzystają z plików przy użyciu usługi Azure RMS, przepływy procesu są dużo prostsze. W przypadku urządzeń przenośnych nie jest wykonywany proces inicjowania użytkownika, ponieważ każda transakcja (wykonywana w celu ochrony lub wykorzystania zawartości) jest niezależna. Podobnie jak komputery z systemem Windows, urządzenia przenośne łączą się z usługą Azure RMS i dokonują uwierzytelnienia. W celu ochrony zawartości urządzenia przenośne przesyłają zasady, a usługa Azure RMS wysyła do nich licencję publikowania i klucz symetryczny do ochrony dokumentu. Aby umożliwić użycie zawartości, po nawiązaniu połączenia z usługą Azure RMS i wykonaniu uwierzytelnienia urządzenia przenośne przesyłają zasady dokumentu do usługi Azure RMS i żądają licencji użytkowania. W odpowiedzi usługa Azure RMS wysyła do urządzeń przenośnych niezbędne klucze i ograniczenia. Oba procesy używają zabezpieczeń TLS do ochrony wymiany kluczy i innej komunikacji.

-   **Łącznik usługi RMS**: w przypadku korzystania z usługi Azure RMS z łącznikiem usługi RMS przepływy procesu pozostaje takie same. Jedyna różnica polega na tym, że łącznik działa jako przekaźnik pomiędzy usługami lokalnymi (takimi jak Exchange Server i SharePoint Server) i usługą Azure RMS. Łącznik sam nie wykonuje żadnych operacji, takich jak inicjowanie środowiska użytkownika bądź szyfrowanie i odszyfrowywanie. Przekazuje on po prostu treść komunikacji zazwyczaj wysyłaną do serwera usług AD RMS, obsługując tłumaczenie między protokołami używanymi po każdej stronie. Ten scenariusz umożliwia korzystanie z usługi Azure RMS razem z usługami lokalnymi.

-   **Ochrona ogólna (PFILE)**: gdy usługa Azure RMS chroni plik w sposób ogólny, przepływ procesu w odniesieniu do ochrony zawartości jest zasadniczo taki sam, z tą różnicą, że to klient RMS tworzy zasady, na podstawie których są przyznawane wszystkie uprawnienia. Gdy plik jest używany, zostaje odszyfrowywany przed przekazaniem do aplikacji docelowej. Ten scenariusz umożliwia ochronę wszystkich plików, także tych bez natywnej obsługi usługi RMS.

-   **Chroniony plik PDF (PPDF)**: gdy usługa Azure RMS zapewnia natywną ochronę pliku pakietu Office, tworzona jest również kopia danego pliku chroniona przez usługę w taki sam sposób. Jedyna różnica polega na tym, że kopia pliku jest w formacie PPDF, który aplikacja do udostępniania usługi RMS może otworzyć tylko do wyświetlania. Ten scenariusz umożliwia wysyłanie chronionych załączników za pośrednictwem poczty e-mail przy zapewnieniu, że odbiorcy zawsze będą mogli je odczytać, nawet jeśli urządzenie przenośne nie jest wyposażone w aplikację z natywną obsługą chronionych plików pakietu Office.

## Następne kroki

Aby dowiedzieć się więcej na temat usługi Azure RMS, zapoznaj się z innymi artykułami w sekcji **Omówienie i eksploracja**, na przykład [Jak aplikacje obsługują usługi Azure Rights Management](applications-support.md). Znajdziesz tu informacje na temat integracji istniejących aplikacji z usługą Azure RMS w celu uzyskania rozwiązania zapewniającego ochronę informacji. 

Zapoznaj się z sekcją [Usługa Azure Rights Management — terminologia](../get-started/terminology.md), aby zapoznać się z pojęciami, które możesz napotkać podczas konfigurowania i używania usługi Azure RMS. Przed rozpoczęciem wdrażania przeczytaj temat [Wymagania dotyczące usługi Azure Rights Management](../get-started/requirements-azure-rms.md). Jeśli chcesz od razu rozpocząć korzystanie z usługi i osobiście wypróbować jej możliwości, skorzystaj z [Samouczka szybkiego startu dla usługi Azure Rights Management](../get-started/quick-start-tutorial.md).

Jeśli chcesz rozpocząć wdrażanie usługi Azure RMS w organizacji, użyj [planu wdrożenia usługi Azure Rights Management](../plan-design/deployment-roadmap.md), który zawiera informacje o kolejnych krokach procesu wdrażania i linki do praktycznych instrukcji.

> [!TIP]
> Aby uzyskać dodatkowe informacje i pomoc, skorzystaj z zasobów i linków w sekcji [Informacje i pomoc techniczna dla usługi Azure Rights Management](../get-started/information-support.md).



<!--HONumber=Aug16_HO4-->


