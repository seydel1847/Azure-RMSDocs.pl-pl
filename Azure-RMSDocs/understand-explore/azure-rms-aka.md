---
title: "Inne nazwy usługi Azure Information Protection | Azure Information Protection"
description: "Nazwa usługi Azure Information Protection była wielokrotnie zmieniana i możesz ją znać pod jej poprzednią nazwą."
author: cabailey
manager: mbaldwin
ms.date: 09/25/2016
ms.topic: article
ms.prod: 
ms.service: information-protection
ms.technology: techgroup-identity
ms.assetid: 0af1b2ff-46a7-4a38-803c-5a730e4ff56d
ms.reviewer: esaggese
ms.suite: ems
translationtype: Human Translation
ms.sourcegitcommit: 7ca9476d99457c814755b118660743b27ad78dbc
ms.openlocfilehash: 104b1c1fab17499299f263b0dc6397f708e3c56a


---


# Inne nazwy usługi Azure Information Protection

>*Dotyczy: Azure Information Protection, Office 365*

Azure Information Protection to występujące pod zmienioną nazwą rozwiązanie chmurowe znane równie jako *usługa Azure Rights Management*. Ponieważ RMS jest dobrze znanym akronimem stosowanym dla poprzedników tej usługi, nazwa usługi Azure Rights Management jest często skracana do postaci ***Azure RMS***.

Zgodnie z zapowiedzią ogólnodostępna wersja usługi Azure Information Protection zostanie udostępniona w październiku 2016 r. Oprócz mechanizmów ochrony usługi Rights Management rozwiązanie to oferuje także klasyfikowanie i etykietowanie firmowych dokumentów i wiadomości e-mail. Ochrona jest zapewniana przy użyciu usługi Azure Rights Management. W przypadku bardzo małego procentu dokumentów i wiadomości e-mail wymagających zabezpieczania za pomocą klucza lokalnego ochronę można zapewnić przy użyciu lokalnej wersji technologii Rights Management — usług *Active Directory Rights Management* (AD RMS). Ten produkt lokalny został pierwotnie wydany jako *Usługi zarządzania prawami dostępu w systemie Windows * (Windows RMS, Windows Rights Management Services).

Inne nazwy usługi Azure Rights Management: ta usługa pierwotnie nosiła nazwę *Windows Azure Active Directory Rights Management* (często skracaną do postaci Windows Azure AD Rights Management), później Windows Azure Rights Management, a następnie Azure Rights Management.

Widoczne mogą być również okazjonalne odwołania do usług *Microsoft Rights Management* lub *Usług zarządzania prawami dostępu firmy Microsoft* — jest to zbiorczy termin, który może obejmować zarówno usługę Azure RMS, jaki i AD RMS.  „*NOWA usługa Microsoft RMS*” była popularną etykietą używaną niekiedy w momencie oficjalnego wydania usługi Azure Rights Management, aby podkreślić nową łatwość wdrażania w porównaniu z jej poprzednikami hostowanymi lokalnie.

Czy gdzieś występowały odwołania do funkcji *Zarządzanie prawami do informacji*, często w postaci akronimu *IRM* (Information Rights Management)? Jest to implementacja usługi Rights Management dla pakietu Office, która może obsługiwać zarówno usługę Azure RMS, jak i AD RMS. W chwili pierwszego wydania usługi Azure RMS mogła być ona używana tylko z usługą Office 365 — na przykład z subskrypcją usługi Office 365 E3. Następnie technologia Azure RMS została udostępniona również w innych subskrypcjach, takich jak Enterprise Mobility Suite (EMS), które oprócz mechanizmów ochrony obsługiwały śledzenie i odwoływanie dokumentów. Wraz z wydaniem nowego zestawu SDK i używających go aplikacji (na przykład aplikacji Rights Management sharing) usługi Azure RMS i AD RMS mogły chronić pliki dowolnego typu, a nie tylko pliki pakietu Office. 

> [!TIP]
> Wiele z tych nazw produktów i usług oraz powiązanych z nimi terminów można znaleźć w artykule [Usługa Azure Rights Management — terminologia](../get-started/terminology.md).

Obecnie mechanizmy ochrony usługi Azure RMS są zawarte w usłudze Azure Information Protection, którą można kupić jako usługę autonomiczną bądź w ramach pakietów bezpieczeństwa, takich jak Enterprise Mobility + Security (EMS) czy Secure Productive Enterprise (SPE). Technologia Azure RMS pozostaje też obecna w produktach i usługach pakietu Office.

Aby uzyskać więcej informacji o sposobie zakupu lub możliwości oceny usługi Azure Information Protection, a także o różnych funkcjach dostępnych w planach subskrypcji, zobacz witrynę usługi [Azure Information Protection](https://www.microsoft.com/en-us/cloud-platform/azure-information-protection).

> [!NOTE]
> Jako rozwiązanie do ochrony informacji dla przedsiębiorstw, usługi Azure Information Protection i Microsoft Rights Management nie udostępniają rozwiązań zarządzania prawami cyfrowymi (DRM, digital rights management), które zwykle chronią przed nielegalną dystrybucją oprogramowania cyfrowego. 




<!--HONumber=Sep16_HO4-->


