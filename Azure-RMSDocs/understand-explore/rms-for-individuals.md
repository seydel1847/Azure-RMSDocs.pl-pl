---
title: "Usługa RMS dla użytkowników indywidualnych i usługa Azure Rights Management | Azure RMS"
description: 
keywords: 
author: cabailey
manager: mbaldwin
ms.date: 04/28/2016
ms.topic: article
ms.prod: azure
ms.service: rights-management
ms.technology: techgroup-identity
ms.assetid: 2efcb440-fefd-45e9-872b-f471573aadf2
ms.reviewer: esaggese
ms.suite: ems
translationtype: Human Translation
ms.sourcegitcommit: 0f355da35dff62ecee111737eb1793ae286dc93e
ms.openlocfilehash: 6a27d5a2a1bad24521a551465fd9324f2a826376


---

# Usługa RMS dla użytkowników indywidualnych i usługa Azure Rights Management

*Dotyczy usługi Azure Rights Management*

Usługa RMS dla użytkowników indywidualnych to bezpłatna subskrypcja samoobsługowa, przeznaczona dla użytkowników, którzy otrzymali poufne pliki chronione za pomocą usługi Azure Rights Management (Azure RMS), ale nie mogą zostać uwierzytelnieni, ponieważ nie mają konta platformy Azure zarządzanego przez dział IT organizacji. Na przykład dział IT może nie korzystać z usługi Office 365 lub usług platformy Azure.

Tacy użytkownicy mogą bezpłatnie utworzyć konto służbowe w celu korzystania z usługi Azure RMS, a następnie pobrać i zainstalować aplikację do udostępniania usługi Rights Management. Dzięki temu zyskają oni możliwość uwierzytelnienia się, aby potwierdzić, że są uprawnieni do otrzymania chronionych plików i odczytania ich na komputerze lub urządzeniu przenośnym.

Za pomocą aplikacji do udostępniania usługi Rights Management przeznaczonej dla komputerów z systemem Windows, użytkownicy mogą również korzystać z ochrony miejscowej plików oraz wysyłać chronione pliki pocztą e-mail do osób ze swojej organizacji lub spoza niej. Jeśli odbiorcy tych wiadomości e-mail również nie mają kont użytkowników platformy Azure, mogą oni także utworzyć konta usługi RMS dla użytkowników indywidualnych, aby przeczytać załączniki dołączone do chronionych wiadomości e-mail.

> [!IMPORTANT]
> Dzięki bezpłatnej subskrypcji upoważnione osoby będą zawsze mogły odczytać chronione pliki. Obecnie bezpłatna subskrypcja umożliwia również zabezpieczanie dokumentów i wysyłanie chronionych wiadomości e-mail, ale możliwość tworzenia nowej, chronionej zawartości ma charakter próbny i może zostać usunięta w przyszłości. Aby uzyskać więcej informacji i zapoznać się ze zmianami dotyczącymi używania usługi RMS dla użytkowników indywidualnych w celu ochrony zawartości, zobacz [Microsoft Rights Management Terms of Service](https://portal.aadrm.com/Legal/Service) (Warunki użytkowania usługi Microsoft Rights Management).

Aby uzyskać więcej informacji dotyczących ochrony plików przy użyciu bezpłatnej aplikacji do udostępniania usługi Rights Management, zobacz [Przewodnik po aplikacji do udostępniania usługi Rights Management](../rms-client/sharing-app-user-guide.md).

Usługa RMS dla użytkowników indywidualnych to przykład subskrypcji samoobsługowej, obsługiwanej przez usługę Azure Active Directory. Aby uzyskać więcej informacji o tym, jak to działa, zobacz [What is Self-Service Signup for Azure?](/active-directory/active-directory-self-service-signup) (Czym jest rejestracja samoobsługowa na platformie Azure?). 

## Następne kroki
Aby uzyskać szczegółowe instrukcje oraz zapoznać się z opisem technicznym procesów działających w tle, zobacz [Jak utworzyć konto usługi RMS dla użytkowników indywidualnych](rms-for-individuals-user-sign-up.md). 




<!--HONumber=Jul16_HO3-->


